Ciceronis vita,
inter turbas belli civilis acta·

Ex omuibus rebus gestis, quae veterum temporum memoria nobis sunt traditae, nescio
an nulla sit, quae scriptorum nostra aetate florentium industriam magis exercuerit, quam
praeceps liberae reipublicae Romanae interitus. Nec merito id ita factum negabimus,
Est enim et ipsa res consideratione ut maxime digna, et habet, quae nostrorum tem·
porum naturae tam sint propinqua et cognata, ut, si nomina omiseris, de recentium
civitatum fatis disseri liceat suspicari. Occurrit eadem agendi et cogitandi ratio, occur·
runt eadem studia eaedemque cupiditates, occurrunt eaedem occidentis reipublicae
Romanae causae, quibus et nostris temporibus civitates imminutas videmus. Quid enim?
Roma libera esse desiit, quum libertate digna esse desisset3 sui juris esse destitit, quia factio·
nibus plus juris, quam debebat, concesserat3 unius viri perpessa est dominatum, postquam
legum vires et auctoritatem infringi passa est( Nostrorum temporum certaminibus interesse
nobis videmur, ubi varias, quae de principibus illius temporis viris ferebantur, sententias inter
se comparamus. Illud spx-tasse mireris, quid sit, quod, quum praestantiores antiquitatis
scriptores fere ex Pompeji partibus steterint, recentiores tantum non omnes cum Caesare
faciant. Profecto non multum abest, quin Drumanni, Momsenii‚ Ludovici Napoleones
viri victoris ingenium ‘ad divinitatem tollant, Quae viri haud dubie magni adoratio,
cum genii cultu quem nostrates dicunt conjuncta, quamquam habet, quo animum nostrum
offendat, tolerari tamen potest3 modo ne superba quaedam contemptio omnium eorum,
qui ex *altera parte steterant, admista sit. Jam vero eidem illi scriptores eorumque
sectatores, ut istum suum heroem majoribus laudibus efferre possint, non solum in
Pompejum, verum etiam in alios, qui ut in ista tragoedia secundas partes egerunt, ita
de republica multis modis bene meruerant, vehementissimos exacerbatae irae impetus
effundunt. Inter eos, quibus suis artibus lauream tot saeculorum consensu tributam
eripere conati sunt, principem fere locum Cicero obtinet, in quem omnes verborum

. wsb-331¹.

